---
layout: post
title: "...så gik der næsten to måneder"
date: '2017-08-29 17:29:53'
---

**Det er helt vildt!** På den ene side synes jeg, at tiden (til tider) går enormt langsomt og på den side synes jeg, at tiden går ufattelig stærkt!

På knap to måneder, har jeg (allerede!) oplevet helt vildt mange ting og jeg synes det er lidt uoverskueligt at finde ud af, hvor pokker jeg skal starte, for jeg vil så gerne dele det hele med jer! 

Jeg havde (og har måske stadig lidt) en hård start, hvor jeg vidst blev ramt af hjemve og kulturchock, som det så fint hedder, og det har sgu (undskyld sproget) ikke været sjovt, men heldigvis har jeg jo den dejligste familie, både i Danmark, men også her i Colorado. Udover det har jeg også nogle fantastiske venner - også begge steder. Det hjælper lidt på det hele og jeg har det meget bedre. 

Ind imellem ovenstående, har der **HELDIGVIS** også være utrolig mange gode og fantastiske oplevelser i  den her fantastisk by. Jeg kunne ikke forestille mig at tilbringe mit år som au pair i en anden stat - HER ER UBESKRIVELIGT. Folk er vanvittig flinke, imødekommende og nysgerrige, man kan se de store og høje bygninger i Downtown Denver og i baggrunden er bjergene! 

Nabolaget jeg bor i hedder Stapleton og det er et ret nyt område i Denver - det var i sin tid det gamle lufthavnsområde. Det er meget amerikansk; træhuse med front porch, garager på bagsiden af alle husene, der mødes "in the alley", lokale pools og parker i alle retninger, store biler, Target og Walmart og "Oneway street"-skilte over det hele.

Jeg bor hos familien Pond, bestående af Amy (hvis far er dansker), Greg, Sadie og Mia. Sikke en fantastisk familie, som på mange måder passer rigtig godt til mig og min personlighed, men samtidig er de også bare helt anderledes og lever et helt andet slags liv end jeg har gjort indtil videre. 

Amy er utrolig energisk og stort set i godt humør hele tiden. Hun er et varmt mennesker og hun har haft, og har stadig, en rigtig stort betydning i mit amerikanske eventyr og hun har især været en rigtig god støtte, de dage det har været hårdt for mig. 

Greg er meget anderledes end mig, men jeg elsker hans personlighed og drive. Han er på en måde lidt "alternativ" og går meget op i Yoga og personlig udvikling, hvilket også har været en kæmpestor hjælp for mig - han købte endda en bog til mig med titlen "You are a badass" - en skøn tanke og spændende læsestof til mig. 

Mia og Sadie er tvillinger, men minder på ingen måde om hinanden - hverken på deres udseende eller i deres personligheder. Sadie er en rigtig pige og hun er rigtig sød til at hjælpe til og Mia er mere drenget/sporty og vil egentlig bare gerne have det sjovt. De er begge to fantastiske, de har humor, er fjollede og de betyder allerede rigtig meget for mig! Når det er sagt, kan de også begge være en udfordring, og det mærkes stort set hver dag! Fik jeg sagt, at de er otte år? 

Sadie og jeg på pigernes første skoledag den 21. august
![IMG_0585](/simonejakobsen.dk/images/2017/08/IMG_0585.JPG)

...og Mia og jeg på deres første skoledag
![IMG_0590](/simonejakobsen.dk/images/2017/08/IMG_0590.JPG)

De havde pyntet deres hus med det danske flag, den dag jeg ankom - det var en vanvittig dejlig følelse at de havde tænkt denne tanke
![IMG_0042-2](/simonejakobsen.dk/images/2017/08/IMG_0042-2.JPG)

Køkkenet er generelt det største samlingspunkt i det amerikanske hjem, så her tilbringer vi rigtig meget tid
![IMG_0184](/simonejakobsen.dk/images/2017/08/IMG_0184.JPG)

Mit værelse er i kælderen, hvilket er ufattelig rart her i sommeren - der er nemlig dejlig køligt! Jeg synes jeg har et skønt værelse (savner måske en større seng, men hvad pokker) og jeg har mit eget (store) badeværelse, som jeg kun deler med andre, hvis vi har overnattende gæster i huset! 
![IMG_0185](/simonejakobsen.dk/images/2017/08/IMG_0185.JPG)
![IMG_0186](/simonejakobsen.dk/images/2017/08/IMG_0186.JPG)

Ej at forglemme, så har jeg verdens dejligste værstshund, Poncho. Han er min tro følgesvend og vi elsker at gå ture sammen. Indtil videre har vi godt nok kun gået den samme rute, da jeg er bange for at fare vild i stisystemet, HAHA!
![IMG_0189](/simonejakobsen.dk/images/2017/08/IMG_0189.JPG)

Vi har egentlig også en fisk, men den har jeg endnu ikke fået det helt vilde forhold til - det kommer nok!


Hold øje, hvis I har lyst - jeg har allerede mange flere oplevelser jeg gerne vil dele med jer. More posts to come! 

XO, Simone

![Hjerte](/simonejakobsen.dk/images/2017/08/Hjerte.jpg)
