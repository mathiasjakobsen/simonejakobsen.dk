---
layout: post
title: NEW YORK! NEW YORK!
date: '2017-09-01 20:37:21'
---

![IMG_0005](/simonejakobsen.dk/images/2017/09/IMG_0005.JPG)

Okay, det lyder måske mere spændende end det reelt var, men vi VAR altså i New York. På træningsskole. Lidt udenfor New York. På Hofstra University. Med fælles bad. Hurra!

Vi var rigtig mange au pairs - så mange at alle desværre kom til at hænge lidt ud med andre fra samme land. Lidt ærgerligt, men stadig rigtig coolt, at møde en masse nye mennesker! Træningsskolen bestod primært af undervisning omkring børn, sikkerhed, førstehjælp osv. Det var en smule tungt, men mit hold havde nogle fantastiske undervisere, hvilket gjorde det hele lidt mere udholdeligt!

Vi var en gruppe danskere og en enkelt svensk pige, der rejste sammen hele vejen fra Danmark til USA og vi tilbragte rigtig meget tid sammen på skolen. Vi ankom sent mandag aften og allerede tirsdag efter frokost, skulle vi på vores en-dags-tur ind til NYC. Det var den 4. juli - altså 4th of July (USA's uafhængighedsdag)!
Mega fedt og mega spændende!

Hvis vi var heldige (ej, det er vidst ikke så pænt at sige, men?) havde vores værtsfamilier købt og betalt for en tur rundt i New York og en tur på toppen af Rockfeller Center - Top of the Rock! Hold nu kæft en udsigt! 

Her er vi simpelthen på vej (langt) op. Jeg er ikke helt klar over hvem gutten til venstre er(?)
![IMG_0034](/simonejakobsen.dk/images/2017/09/IMG_0034.JPG)

Vi er stadig ikke på toppen, men fik lige et billede mere...
![IMG_0033](/simonejakobsen.dk/images/2017/09/IMG_0033.JPG)

I know, right?! En helt fantastisk udsigt over Manhattan og Central Park
![IMG_0002-1](/simonejakobsen.dk/images/2017/09/IMG_0002-1.JPG) ![IMG_0031](/simonejakobsen.dk/images/2017/09/IMG_0031.JPG)

Lige et fællesbillede mere fra toppen, just in case...
![IMG_0006](/simonejakobsen.dk/images/2017/09/IMG_0006.JPG)

Efter en times tid på toppen af Rockfeller Center, kørte vi i bus rundt i NYC og en sød lokal guide fortalte en masse spændende ting og sager om byen og de forskellige kvarter! Sikke en by, den forelsker man sig hurtigt i!
Vi stod af bussen og gik igennem Central Park (jeg har åbenbart ikke rigtig nogle billeder herfra), men det var fuldstændig som at se det på film. Siden det var 4th of July, var der rigtig mange mennesker i parken som havde "slået lejr" og spiste god mad, spillede musik og dansede! 

Et enkelt billede taget fra parken
![IMG_0032](/simonejakobsen.dk/images/2017/09/IMG_0032.JPG)

Efter vores lille tur igennem Central Park var vi på egne ben og kunne vade rundt i byen som vi havde lyst til. Jeg måtte ty til en sportsbutik og købe klipklappere fordi mine sko gnavede, det er sgu typisk. Ha! 

Vi endte selvølgelig på Times Square! "WOW", er vidst det eneste jeg kan komme i tanke om! Alle de mennesker og alle de lys. Det var en helt speciel oplevelse. 
![IMG_0012](/simonejakobsen.dk/images/2017/09/IMG_0012.JPG)
![IMG_0018](/simonejakobsen.dk/images/2017/09/IMG_0018.JPG)

Efter vi havde spist, bevægede vi os hen imod vores opsamlingsted, som var LIGE foran Empire State Building! Hvis man er "Gossip Girl"-fan ved man præcis, hvilken følelse det gav igennem hele kroppen, haha!
![IMG_0010](/simonejakobsen.dk/images/2017/09/IMG_0010.JPG)
Omkring kl. 21 blev vi kørt tilbage til skolen og så desværre kun fyrværkeri fra vinduerne i bussen, rimelig skod, ikke? Men flot!
![IMG_0008](/simonejakobsen.dk/images/2017/09/IMG_0008.JPG)

Vi havde lige to dage mere på træningsskolen inden vi fredag morgen blev kørt i lufthvanen og skulle videre til hver vores stat og hver vores værtsfamilie! Spændende!

En ting er helt sikkert, jeg vil gerne tilbage og se mere af NYC!

XO, Simone 

![Hjerte](/simonejakobsen.dk/images/2017/09/Hjerte.jpg)



