---
layout: post
title: BASEBALL!
date: '2017-09-06 03:19:16'
---



![ej4v6a8q5w5gegtf7ilqbhoz7](/images/2017/09/ej4v6a8q5w5gegtf7ilqbhoz7.png)

Jeg får udvidet mine horisonter på rigtig mange måder og jeg har (allerede?) været til min første baseball kamp. Det var søreme en oplevelse - også selvom jeg ikke forstod en dyt af, hvad der foregik. Jeg mener, jeg kender ikke spillet og jeg kender ikke reglerne, hvilket nok ville have været en fordel, MEN det gik - nok fordi billetterne kun kostede 16$, ha!

Det var helt tilfældigt at vi var nogle stykker der endte med at tage til denne kamp, som i øvrigt var Colorado Rockies imod New York Mets. Vi "joinede" en anden (LCC)gruppe med en masse au pairs og det var i sig selv rigtig hyggeligt. 

![IMG_0240](/images/2017/09/IMG_0240.JPG)

Der er ufatteligt mange mennesker til sådan en baseball kamp og stemningenr er helt ubeskrivelig, men det er lidt sjovt, at de fleste mennesker egentlig ikke følger med i kampen, som sådan. Det var helt klar flertallet der snik-snakkede lidt med sidemanden, hentede lidt mad og en øl, så lidt af kampen, snik-snakkede lidt igen og klappede når opfordrets til det. Jeg tror egentlig at (næsten) alle havde en interesse i kampen, men ingen havde brug for at sidde på deres flade hele vejen igennem - måske også derfor, at stemningen er helt speciel sådan et sted. 

Coors Field, som er baseball stadion her i Denver, Colorado, ligger midt i Downtown Denver og da vores pladser var højt oppe, havde vi altså mulighed for både at se aftenlys i midtbyen og bjergene i baggrunden under kampen. 
Igen, Colorado er fantastik!

![IMG_0239](/images/2017/09/IMG_0239.JPG)

![IMG_0238](/images/2017/09/IMG_0238.JPG)

![IMG_0234](/images/2017/09/IMG_0234.JPG)

Godnat herfra!
XO, Simone

![Hjerte-2](/images/2017/09/Hjerte-2.jpg)
