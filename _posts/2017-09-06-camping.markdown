---
layout: post
title: CAMPING!
date: '2017-09-06 01:24:40'
---

Okay, den tidligere au pair hos min værtsfamilie havde godt advaret mig om en eventuel lad-os-lære-hinanden-bedre-at-kende-camping-tur. Og den kom da også! 
Greg havde endda øget kvaliteten af "overnatnings-situationen" og istedet for at sove fem mand i et telt (hvilket helt sikkert også ville have været hyggeligt), havde han lejet en pop-up-camper. 

![19274958_10155582533103799_994099703737629926_n](/images/2017/09/19274958_10155582533103799_994099703737629926_n.jpg)

Vi kørte hjemmefra fredag, tidligt på eftermiddagen, i silende regnvejr. Hurra. 
Og det blev bare ved, og ved, og ved, og ved. Det regnede hele vejen op igennem bjergene, det regnede da vi ankom og det regnede også en smule da vi skulle folde vores fine camper ud - sikke et gedemarked, men det lykkedes da. 

Vi tilbragte altså weekenden i bjergene ved en sø, som jeg mener hedder Gran Lake eller Lake Grandby. Vi var sammen med et hold venner til Amy og Greg - Matt og Jaime og deres to skønne drenge, samt Jaimes bror, hans kone og deres to børn. 
Det var rigtig hyggeligt og det er nogle utrolig søde mennesker - allesammen. 
Matt og Jaime havde jeg på det tidspunkt mødt et par gange og første gang jeg mødte dem, sagde Matt "Hej Simone, velkommen til Colorado" eller noget i den stil - han taler nemlig en smule dansk. Sikke en fantastisk følelse at møde et fremmed menneske så langt hjemmefra, som bare lige giver en lille-bitte "hjemme-følelse". 
Så skønt! 

Forresten, så var det altså ikke en campingplads som vi kender det i Danmark eller generelt i Europa, men mere "vildmarks-agtigt" og med et træhus med et hul i jorden. Jep. Ingen skyl, ingen lys, ingen bad, ingen ingenting. Det var en oplevelse!
MEN, omgivelserne, udsigten, søen og selskabet gjorde bare hele weekenden fantastisk. Det var fuldstændig "breathtaking" og vi havde egenetlig ikke lyst til at tage hjem - udover når vi trængte til et toiletbesøg eller virkelg frøs om natten! 

![IMG_0109](/images/2017/09/IMG_0109.JPG)

![IMG_0122](/images/2017/09/IMG_0122.JPG)

![IMG_0126](/images/2017/09/IMG_0126.JPG)

![IMG_0125](/images/2017/09/IMG_0125.JPG)

![IMG_0128](/images/2017/09/IMG_0128.JPG)

![IMG_0131](/images/2017/09/IMG_0131.JPG)

![IMG_0143](/images/2017/09/IMG_0143.JPG)


Colorado er fantastisk og jeg er virkelig ved at falde for dette sted! 

XO, Simone 

![Hjerte-1](/images/2017/09/Hjerte-1.jpg)
