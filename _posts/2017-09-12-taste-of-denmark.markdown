---
layout: post
title: TASTE OF DENMARK
date: '2017-09-12 03:24:11'
---

![IMG_0336](/images/2017/09/IMG_0336.JPG)

Okay! Jeg har helt glædet mig til at skrive dette indlæg. 
"Taste of Denmark" ligger i Lakewood, cirka en halv times kørsel fra Stapleton.
Jeg havde hørt om det, Amy havde fortalt at hun vidste, at der var noget i den stil i nærheden. Vi have også aftalt at skulle køre en tur derhen sammen, men en af Amy's egne veninder kom hende i forkøbet. 

Leslie (og hendes mand, Will) er rigtig gode venner af Amy og Greg og de har to børn, hvor den ældeste er en pige, et par år yngre end Mia og Sadie. Deres søn er (så vidt jeg husker) tre år. 

Imens pigerne stadig havde sommerferie, gik vi en tur hen og besøgte dem og Leslie og jeg kom til at snakke om, hvordan jeg havde haft en lidt svær start og hvad der skulle til for, at jeg nemmere og hurtigere kunne føle mig "hjemme". Jeg fortalte hende om dette bageri, som jeg gerne ville besøde, og med det samme bad hun mig og pigerne komme igen dagen efter, så vi alle kunne kører en tur til Lakewood.

![IMG_0335](/images/2017/09/IMG_0335.JPG)

![IMG_0323](/images/2017/09/IMG_0323.JPG)

Det var simpelthen en sød tanke og Leslie er en fantastisk person - hun interesserer sig, hun er nysgerrig, hun vil gerne bruge sammen med mig, selvom jeg "bare" er Amy og Greg's au pair og hun har et ubeskriveligt humør - og så roser hun mig altid og giver komplimenter, især for mit sprog!

Anyway, det her bageri var fantastisk og jeg købte alverdens salgs kager, bare fordi jeg kunne. Det lyder lidt mærkeligt og jeg ville ellers aldrig købe så meget kage på én gang, men det var bare virkelig rart at smage og spise noget der var genkendeligt. Selvom vi spiser mange af de samme ting herovre, som vi spiser i Danmark, smager mange af tingene alligevel anderledes. 
Ikke dårligt, bare anderledes. 

Vi smagte trøfler, fastelavnsboller, høje snegle (kanelsnegle, hinbærsnitter, napoleonshatte, wienerbrød og jeg skal komme efter dig. For mit vedkommende endte det med at være ret ulækkert (på grund af antallet af kager), men jeg var bare nødt til at smage lidt af det hele. Faktisk, så føltes det godt! Ha! 

![IMG_0321](/images/2017/09/IMG_0321.JPG)

![IMG_0329](/images/2017/09/IMG_0329.JPG)

![IMG_0328](/images/2017/09/IMG_0328.JPG)

![IMG_0331](/images/2017/09/IMG_0331.JPG)

![IMG_0332](/images/2017/09/IMG_0332.JPG)

Jeg ved egentlig ikke, hvad jeg forventede, men bageriet lå lidt i "ingen-mands-land" - midt på en lande-agtig-vej. Alligevel var der et hav af mennesker, hele tiden! Det var fantastisk. Nogle var danskere, som nu bor her i USA og andre var umiddelbart "bare" amerikanere, så det varmede helt mit danske hjerte, at så mange forskellige mennsker besøger dette sted hver dag. 

XO, Simone

![Hjerte-4](/images/2017/09/Hjerte-4.jpg)
