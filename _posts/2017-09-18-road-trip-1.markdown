---
layout: post
title: 'ROAD TRIP #1'
date: '2017-09-18 20:59:45'
---

![IMG_0390--1-](/content/images/2017/09/IMG_0390--1-.JPG)

For en måneds tid siden var jeg på min første road trip - en 24-timers road trip.

Lang historie kort; planlagde to dages road trip med to andre (tyske) au pairs, en tysk pige var meget mut og i dårligt humør, en anden tysk pige fik nok og gik agurk, to tyske piger skændes og så var der mig. Derfor kortede vi lige turen af. Pyha! 

Anyway, godt nok var stemningen og selskabet ikke det bedste, MEN vi fik trods alt set nogle virkelig smukke steder og selve køreturen var også "on point", da vi jo kørte rundt i bjergene. Det bliver man altså aldrig træt af!

Vi kørte hjemmefra tidligt lørdag morgen og kørte først mod "Great Sand Dunes", som er én af de mange National Parker i USA. Egentlig er det "bare" en masse sand, der med vindens hjælp danner klitter i forskellige former - nogen op til 230 meter høje. Området ændres hele tiden på grund af vind og vejr og det er lidt ligesom en ørken midt i bjergene (udover de små "søer" af vand).

![IMG_0360](/content/images/2017/09/IMG_0360.JPG)

![IMG_0373](/content/images/2017/09/IMG_0373.JPG)

![IMG_0384](/content/images/2017/09/IMG_0384.JPG)

![IMG_0379](/content/images/2017/09/IMG_0379.JPG)

![IMG_0380-1](/content/images/2017/09/IMG_0380-1.JPG)

Det var ufattelig varmt at vade rundt i det her sand, så vi blev i bunden. Mange "hikede" helt op på toppen af disse klitter og nogen havde lejet kælke/boards, som de så kunne benytte sig af når de skulle ned igen - smart. 

Det var ret hurtigt overstået, men det var virkelig nogle flotte omgivelser og svært at sætte ord på, fordi det var så stort et område!

Næste stop på vores lille tur var Mesa Verde National Park,som jeg virkelig ikke ved, hvorfor vi besøgte. Bevares, turen var smuk og det var fantastiske omgivelser, men jeg ved ærlig talt ikke meget om stedet. Køreturen op i bjergene var lang, så vi var utrolig højt oppe og hvad der ventede os på toppen, var en ubeskrivelig udsigt og ruiner af huse og landsbyer fra 1200-tallet eller noget i den dur. Haha!

![IMG_0404](/content/images/2017/09/IMG_0404.JPG)

![IMG_0405](/content/images/2017/09/IMG_0405.JPG)

![IMG_0406](/content/images/2017/09/IMG_0406.JPG)

![IMG_0409](/content/images/2017/09/IMG_0409.JPG)

![IMG_0418](/content/images/2017/09/IMG_0418.JPG)

![IMG_0422](/content/images/2017/09/IMG_0422.JPG)

Bum, så var det ligesom det og vi havde en sidste ting vi gerne ville se - også meget hurtigt overstået, men helt sikkert et must - "The four corners". 

![IMG_0428-1](/content/images/2017/09/IMG_0428-1.JPG)

Der er ét sted i hele USA, hvor fire stater grænser op imod hinanden - og det var her vi kørte hen. Colorado, Utah, Arizona og New Mexico. Det er meget coolt og endnu mere coolt at jeg har været fire forskellige steder på én gang!

![928px-Four_Corners.svg](/content/images/2017/09/928px-Four_Corners.svg.png)

![IMG_0426](/content/images/2017/09/IMG_0426.JPG)

![IMG_0435](/content/images/2017/09/IMG_0435.JPG)


Det var altså min første road trip ud af, forhåbentlig mange, og det var en god (eller bare okay) tur. Næste gang vælger jeg nok et andet selskab, høhø! 

XO, Simone

![Hjerte-6](/content/images/2017/09/Hjerte-6.jpg)


