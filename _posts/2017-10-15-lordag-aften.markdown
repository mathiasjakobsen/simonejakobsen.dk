---
layout: post
title: LØRDAG AFTEN
date: '2017-10-15 05:08:26'
---

Klokken er 22.21 her hos mig og her til aften har jeg arbejdet, da Amy og Greg er ude og fejre vores nabo. Jeg har arbejdet om aftenen et par gange før, og hver gang har jeg slået lejr i sofaen når pigerne er blevet puttet. Nogen gange har jeg holdt mig vågen, andre gange har jeg blundet. Alle gangene har Amy og Greg sagt til mig, at jeg altså gerne må gå i seng og at jeg ikke behøver at blive oppe. 

Sådan havde jeg ikke lige tænkt det, fordi jeg jo "havde vagt" og følte at jeg gerne ville være tilgængelig, hvis Mia eller Sadie vågnede og havde brug for mig. Faktisk har jeg lidt svært ved tanken om at gå i seng, når jeg sover i kælderen og de sover på 1. sal, hvis nu...

Men, idag har jeg altså sneget mig ned på mit værelse (med døren åben) og prøver at se, om jeg kan give mig selv lov til, at vænne mig til dette. 

Idag har været en rigtig god dag og jeg har sådan set haft mange gode dage det sidste lange stykke tid. Det har fået mig til at tænke - måske lidt store tanker, men jeg synes de er værd at dele, især fordi jeg kom lidt hårdt fra start og fordi det altid er dejligt med lidt positiv energi.

Den seneste tid, ja, jeg er faktisk ikke engang sikker på, hvor længe, men ihvertfald har jeg kunne mærke en ændring ved mig selv. Jeg er glad og følelsen af hjemve har lagt sig og jeg har endelig givet mig selv lov til at nyde hvert minut af hver dag, her i Denver, Colorado. 

Jeg må være ærlig - det er en UBESKRIVELIG følelse. For halvanden eller to måneder siden, havde jeg meget svært ved at finde troen på, at jeg kunne nå hertil, hvor jeg er nu. Men se engang!

For nogle uger siden snakkede jeg med Amy og hun fortalte at hendes søster havde spurgt ind til mig. Amy havde fortalt hende, at mange ting havde ændret sig for mig og jeg havde fået det rigtig godt. Amy's søster havde spurgt, hvad der havde været "turning point" for mig og hverken Amy eller jeg selv har kunne svare på dette. Jeg ved ikke, hvad der gjorde forskellen for mig, men jeg er taknemmelig og jeg sætter ufattelig stor pris på denne oplevelse og de mennesker, som har åbnet deres hjem for mig! 

Noget jeg tror der har hjulpet mig på vej er, at jeg har indset at den familie jeg har i Danmark og de venner jeg har i Danmark er de bedste af slagsen, og ligemeget hvor langt jeg er væk eller hvor længe, så er de (I) der også når jeg kommer hjem igen. Det hjælper til at give mig selv lov til at nyde og ikke bekymre mig så meget. Tak for jer, I er det bedste jeg har!

![IMG_1154](/content/images/2017/10/IMG_1154.JPG)

Speaking of, så var idag jo altså også en god dag. Jeg har været på tur med tre andre piger, en fra Frankrig, en fra Italien og en fra Mexico. Vi kørte en tur til Georgetown, som er en lille bjergby, i håb om at se efterårets smukke farver forvandle landskabet, men vi var sgu for sent på den. Der var ingen blade på træerne! Haha, sådan kan det jo gå. Køreturen hertil og byen ("byen" er måske så meget sagt) var dog stadig fantastisk smuk og charmerende. 

Vi bestemte os efterfølgende for at køre lidt videre op i bjergene, hvor man har mulighed for at komme med et gammelt tog, der kører rundt i bjergene og ned igennem gamle miner. Super spændende og lige noget for mig, men næh nej. Der var fuldt booket på alle afgange hele dagen, så det kunne vi godt glemme. Typisk! 

Vi endte med at køre videre op i bjergene til Guanella Pass, som ligger 11.670 fod (ca. 3.500 meter) over havets overfladen. Jeg var chauffør og jeg skal love for, at det gik opad i de snævre hårnåle sving. Smukt var det og der var sne på toppen! 
Jeg tror jeg har fundet mit "happy place".

Den smukkeste og mest charmerende lille by midt i bjergene! 
![IMG_1144](/content/images/2017/10/IMG_1144.JPG)

![IMG_1135](/content/images/2017/10/IMG_1135.JPG)

![IMG_1142](/content/images/2017/10/IMG_1142.JPG)

![IMG_1141](/content/images/2017/10/IMG_1141.JPG)

![IMG_1143](/content/images/2017/10/IMG_1143.JPG)

![IMG_1138](/content/images/2017/10/IMG_1138.JPG)

Nå ja, vi er vel i det gamle "Wild West", ikke?
![IMG_1173](/content/images/2017/10/IMG_1173.JPG)

På vej op mod "togstationen" om man vil, hang der noget/nogen fra broen.
Nogen tog det måske ikke så let som vi gjorde. Haha!
(Jeg hørte da en mand sige i telefonen, at han altså havde ringet 911)
![IMG_1150](/content/images/2017/10/IMG_1150.JPG)

Toget som vi gerne ville have haft en tur i
![IMG_1147](/content/images/2017/10/IMG_1147.JPG)

![IMG_1146](/content/images/2017/10/IMG_1146.JPG)

![IMG_1145](/content/images/2017/10/IMG_1145.JPG)

![IMG_1151](/content/images/2017/10/IMG_1151.JPG)

Guanella Pass
![IMG_1153](/content/images/2017/10/IMG_1153.JPG)

Guanella Pass
![IMG_1157](/content/images/2017/10/IMG_1157.JPG)

![IMG_1161](/content/images/2017/10/IMG_1161.JPG)

Midt i "pose change", hæhæ
![IMG_1164](/content/images/2017/10/IMG_1164.JPG)

![IMG_1165](/content/images/2017/10/IMG_1165.JPG)

Nu vil jeg sige godnat (for nu er Amy kommet hjem, haha)!
Håber I får en dejlig søndag.

XO, Simone

![Hjerte-2](/content/images/2017/10/Hjerte-2.jpg)
